---
title: Alborosie
day: 18
date: 2013-07-18 00:00
image: 
venue: 
---

<h1>Alborosie</h1>
Alborosie este un artist polivalent. Originar din Sicilia, acum locuieşte în Jamaica şi are o impresionantă coamă de tip rasta. Nu doar vocea îl recomandă, ci şi talentul de DJ şi compozitor, iar când înregistrează în studio cântă la aproape toate instrumentele care îi animă piesele. Alborosie este un cetăţean al lumii, un maestru al reggae-ului tradiţional, care a identificat şi drumul către viitorul acestui gen muzical. Unul din cele mai mari staruri internaţionale ale reggae-ului, el îşi va lansa noul album, Sound the System, pe 1 iulie, iar în cadrul turneului de promovare va poposi şi la Festivalul Peninsula. În ciuda denumirii discului, concertul starului nu se va baza pe un “soundsystem”, ci va include o duzină de muzicieni. Din 1992, de la vârsta de 15 ani, Alborosie este un membru activ al scenei de reggae, adică încă din momentul în care a pus bazele primei sale formaţii, Reggae National Tickets. În 2001 s-a mutat în Jamaica, unde a fost sunetist şi producător pentru staruri precum Wyclef Jean sau Manu Chao, după care şi-a proclamat viziunea rastafari cu hituri ca Herbalist, Kingston Town sau Rastafari Anthem.
